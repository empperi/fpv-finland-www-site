# Liity jäseneksi!

---

FPV Finland ry:n vuosittainen jäsenmaksu on 25€.

FPV Finland hallinnoi jäsenrekisteriään [Membook](https://www.membook.fi) -palvelussa.
Jäseneksi liittyminen tapahtuukin kyseisessä palvelussa ja liityäksesi
jäseneksi tarvitset Membookiin tunnukset, jotka voit luoda jäseneksi
liittymisen yhteydessä.

Alla olevasta linkistä pääsette liittymään jäseneksi.

[:button "Liity jäseneksi!" https://secure.membook.fi/#/main/joining/0dee5211-30aa-4a5b-b233-98c988eff27a]

## Yhdistyksen esittely

FPV Finland ry on syntynyt kattojärjestöksi Suomen FPV harrastukselle.
Alkuvuodesta 2017 todettiin Suomessa suuri tarve lajin harrastajien yhdistämiseen ja lajin valtakunnalliseen 
kehittämiseen. Tähän tarpeeseen perustettiin sekä valtakunnan tasolla, että kansainvälisesti toimiva yhdistys, 
FPV Finland.

Yhdistys pyrkii lisäämään tietoa lajista ja auttamaan harrastajia harrastustoiminnassa.
FPV Finland ry on Suomen Ilmailuliiton SIL:in jäsenyhdistys.

Olemme sitoutumaton yhdistys jossa ajanhermolla olevat harrastajat/jäsenet tarjoavat mm. asiantuntiapalvelut, 
kisajärjestelyt, infotilaisuudet, fpv/lennokki/drone/harraste -tapahtumiin.

## Yhdistyksen toiminta

Alkutaipaleellaan yhdistys on järjestänyt useita kisoja ja toimii asiantuntijana uuden EASA:n säädösasetuksen
kommentoinnissa.

Yhdistys on toiminut kisajohtajana mm. Elisa Drone Racing Leaguen -osakilpailuissa sekä järjestänyt Suomen suurimmat
kansainväliset  FPV-kilpailut Oulussa ja Jämijärvellä.

Etsimme jatkuvasti yhteistyökumppaneita tapahtumille.

### SIL16

FPV Finland on yksi Suomen Ilmailuliiton alaisista jäsenyhdistyksistä, jotka myöntävät 
[SIL16-lupia](https://www.lennokkimaarays.fi/sil-16-lupa) jäsenilleen. 

SIL16 on lupajärjestelmä, joka tarjoaa kokeneille pienlennokkiharrastajille huomattavasti tavallista laajemmat 
oikeudet. SIL16-lupien avulla harrastaja voi lentää tavallisista avoimen kategorian säännöistä poikkeavilla 
oikeuksilla. FPV-harrastajille tärkeä erityisoikeus on laillinen mahdollisuus lentää ilman erillistä spotteria, eli
henkilöä joka havainnoi ilmatilaa pilotin puolesta. FPV-koptereilla lentäessä avoimessa kategoriassa on spotteri
muuten pakollinen vaatimus laillisen lennon suorittamiselle.

SIL16-lupien saamiseksi on suoritettava kirjallinen koe, sekä lentotaitokoe. Tämän lisäksi harrastuskokemusta vaaditaan
vähintään yksi vuosi. SIL16-lupajärjestelmä on tarkoitettu kokeneille ja vastuullisille harrastajille eikä sitä
myönnetä ennenkuin jäsen on saavuttanut riittävän taitotaitotason ja hän ymmärtää hyvällä tasolla säännöt ja miksi ne
ovat olemassa.

Voit lukea lisää SIL16-lupakokonaisuudesta [täällä](./artikkelit/2026-01-03-sil16.html).

## Hallitus

FPV Finlandin hallituksessa toimii kaudella 2025-2026:

- Puheenjohtaja: Aleksi Rastas
- Varapuheenjohtaja: Niklas Collin
- Sihteeri: Arttu Ylisirniö
- Rahastonhoitaja: Mikko Kovanen

Varajäsenet:
- Antti Haimilahti
- Tomi Jokinen

Yhteystiedot hallitukseen ja yhdistykseen löytyvät [yhteystiedot](/yhteystiedot.html) -sivulta.